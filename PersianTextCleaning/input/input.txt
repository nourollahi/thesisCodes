امير قرباني – سرويس ورزشي «فردا» - مدت يکسال است که با يکي از دوستان نزديک روح الله داداشي كه رئيس كميته قوي ترين مردان خانه ورزشكاران هم هست آشنا شدم. آخرين باري که همديگر را ديديم قبل از درگذشت قوي ترين مرد ايران و در ايام ولادت حضرت زهرا(س)‌ بود که با همان لحن خودش گفت فردا مي‌خواهيم با روح الله و علي داداشي برويم کهريزک. وقتي از دلايل اين ديدار سوال کردم فهميدم که اين برنامه هر ساله روح الله داداشي است و امسال با توجه به مسائل پيش آمده براي برخي از مردان آهنين، روح الله قصد دارد تا با اين کار وجهه از بين رفته ورزشکاران اين رشته را تا حدي بازگرداند.